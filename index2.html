<html>
<head>
    <link rel="stylesheet" href="style2.css">

</head>
<body>

    <h1>TRANSFORMÁTOR</h1>
    <ul id="hore">
        <p>Transformátor (slangovo nazývaný aj trafo) je netočivý elektrický stroj, umožňujúci prenos elektrickej energie z jedného elektrického obvodu do druhého pomocou elektromagnetickej indukcie. </p>
    <p>Striedavý prúd v prvom (primárnom) obvode vytvára premenlivé magnetické pole, ktoré následne indukuje striedavé napätie v druhom (sekundárnom) obvode, ktorým začne tiecť prúd.</p>

    
<p> Transformátor je možné použiť na zmenu veľkosti striedavého elektrického napätia nahor alebo nadol bez zmeny frekvencie. Okrem tejto funkcie zabezpečuje transformátor aj galvanické oddelenie dvoch elektrických obvodov, čo sa využíva pri konštrukcii elektronických obvodov, alebo pre bezpečnosť pred zásahom elektrickým prúdom.</p>
</ul>
<hr>

<h2>Princíp a konštrukcia</h2>

<ul id="uvod">
<p>Transformátor sa skladá z dvoch (prípadne viacerých) cievok (nazývaných vinutie) umiestnených tak, aby bola medzi nimi čo najväčšia vzájomná magnetická väzba. Kvôli zvýšeniu magnetickej väzby sa takmer vždy používa feromagnetické jadro, a často sú cievky navinuté jedna na druhej na spoločnej kostričke (vtedy sa podľa potreby rieši aj ich vzájomná elektrická izolácia dodatočnou izolačnou vrstvou). </p>
<p>Transformátory pripájané na elektrickú rozvodnú sieť majú kvôli bezpečnosti vinutia ešte dodatočne prekryté ďalšou izolačnou vrstvou, prípadne sú zaliate do vhodnej zalievacej hmoty.
<p>Cievka, ktorá je pripojená na zdroj napätia je nazývaná primárne vinutie, ostatné cievky sú nazývané sekundárne vinutie (vinutia). Vinutia majú niekedy vyvedené aj niektoré nekoncové body, ktoré sa nazývajú odbočky.
<p>Analogicky k cievkam, napätie na primárnom/sekundárnom vinutí sa nazýva primárne/sekundárne napätie. Ak primárne napätie je väčšie ako sekundárne, hovorí sa o transformácii nadol, inak o transformácii nahor; pomer medzi primárnym a sekundárnym napätím sa nazýva transformačný pomer - tento závisí najmä od pomeru počtu závitov jednotlivých vinutí.</p>
</p>
</p>

</ul>
<hr>

<h2>Typy jadier</h2>
<ul id="jadra">
    <li>jadrové (majú primárne a sekundárne vinutie na rôznych stĺpoch jadra)</li>

    <li>plášťové (majú obe vinutia na jedinom strednom stĺpe jadra)</li>
        
    <li>toroidné (jadro je kruhové, vinutie po celom obvode)</li>
    
</ul>

<h3>Podľa materiálu</h3>
<ul id="material">
    <li>transformátorový plech</li>

    <li>feritové jadro (vysokofrekvenčné)</li>
        
    <li>železoprachové</li>
    
</ul>

<h4>Podľa tvaru</h4>
<ul id="tvaru">
    <li>toroidné (prstencovité)</li>

    <li>EI</li>

    <li>M</li>
        
    <li>C</li>
    
    
</ul>


<img src="trafo.png">

</body>
</html>